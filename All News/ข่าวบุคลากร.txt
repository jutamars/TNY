--ผศ. ดร.สุมณฑา เกษมวิลาศ ได้รับเชิญเป็นวิทยากรบรรยาย ระดับบัณฑิตศึกษา วิชานวัตกรรมการจัดการทรัพยากรมนุษย์สำหรับธุรกิจท่องเที่ยวและบริการ ณ ม.อุบลฯ

    ผศ. ดร.สุมณฑา เกษมวิลาศ อาจารย์ประจำหลักสูตรเทคโนโลยีสารสนเทศ สาขาวิชาวิทยาการคอมพิวเตอร์ ได้รับเชิญเป็นวิทยากรบรรยายในระดับบัณฑิตศึกษา วิชานวัตกรรมการจัดการทรัพยากรมนุษย์สำหรับธุรกิจท่องเที่ยวและบริการ ในหัวข้อ ทรัพยากรมนุษย์ของอุตสาหกรรมการท่องเที่ยวและบริการในศตวรรษที่ 21 ในสถานการณ์การแข่งขันด้านนวัตกรรมดิจิทัลทางทรัพยากรมนุษย์ในเขตภูมิภาคอาเซียน จัดโดยคณะศิลปศาสตร์ มหาวิทยาลัยอุบลราชธานี  ในวันที่ 9 - 10 มกราคม 2564
--------------------------------------------
--สาขาวิชาวิทยาการคอมพิวเตอร์ขอแสดงความยินดีแก่บุคลากร

สาขาวิชาวิทยาการคอมพิวเตอร์ คณะวิทยาศาสตร์ มข.

ขอแสดงความยินดีกับคณาจารย์ผู้ได้รับอนุมัติจากสภามหาวิทยาลัยขอนแก่น

ให้ดำรงตำแหน่งทางวิชาการสูงขึ้นได้แก่

รองศาสตราจารย์ปัญญาพล หอระตะ 

และ รองศาสตราจารย์สิรภัทร เชี่ยวชาญวัฒนา 

และขอแสดงความยินดีกับอาจารย์ผู้ได้รับรางวัลนักวิจัยดีเด่นระดับเหรียญเงิน

สาขาวิทยาศาสตร์เทคโนโลยีและวิทยาศาสตร์สุขภาพได้แก่

รองศาสตราจารย์จักรชัย โสอินทร์ 

 
--------------------------------------------
--COLA จับมือ Com. Sci. ร่วมพัฒนาหลักสูตร ป.โท MPA ด้าน Digital Governance ในรูปแบบ Modular System ตามนโยบาย KKU Education Transformation

วันที่ 7 ตุลาคม 2563 รศ.ดร.พีรสิทธิ์ คำนวณศิลป์ คณบดีวิทยาลัยการปกครองท้องถิ่น พร้อมด้วยทีมรองคณบดี และบุคลากรที่รับผิดชอบในการพัฒนาหลักสูตร ประชุมร่วมกับ รศ.ดร.สิรภัทร เชี่ยวชาญวัฒนา หัวหน้าสาขาวิชาวิทยาการคอมพิวเตอร์ คณะวิทยาศาสตร์ และคณาจารย์ในสาขา เพื่อพัฒนาและปรับปรุงร่างหลักสูตรระดับปริญญาโท รัฐประศาสนศาสตรมหาบัณฑิต (MPA) ที่มุ่งเน้นด้าน Digital Governance โดยได้ออกแบบหลักสูตรให้อยู่ในรูปแบบ Modular System และมีการจัดการหลักสูตรแบบบูรณาการข้ามศาสตร์วิชา ตามนโยบาย KKU Education Transformation ของมหาวิทยาลัยขอนแก่น

หลักสูตรระดับปริญญาโท รัฐประศาสนศาสตรมหาบัณฑิต (MPA) ด้าน Digital Governance พัฒนาขึ้นให้สามารถเชื่อมต่อกับหลักสูตรที่ได้รับปริญญา (Degree) และไม่มีปริญญา (Non-Degree) ของคณะหรือสาขาวิชาอื่น ๆ ในมหาวิทยาลัยขอนแก่นได้ หลักสูตรออกแบบให้สอดคล้องกับการเปลี่ยนแปลงและแนวโน้มของโลกยุคใหม่ โดยเฉพาะกระแสการปรับเปลี่ยนของดิจิทัลเทคโนโลยีที่ส่งผลต่อการปรับตัวของภาครัฐ ภาคเอกชนและหน่วยงานให้บริการสาธารณะอื่น ๆ ผู้เรียนจะได้รับความรู้และความเข้าใจทั้งภาคทฤษฎีและภาคปฏิบัติ สามารถพัฒนานวัตกรรมการให้บริการสาธารณะโดยการนำเอาดิจิทัลเทคโนโลยีเข้ามาประยุกต์ใช้และต่อยอดไปยังการประกอบการและการพัฒนาตัวแบบเชิงนโยบายได้ หลักสูตรพัฒนาขึ้นเพื่อเปิดโอกาสให้ผู้สนใจทุกสาขาอาชีพเข้ามาศึกษา ร่วมแลกเปลี่ยน และพัฒนานวัตกรรมการให้บริการสาธารณะดิจิทัลได้อย่างครอบคลุม และคาดว่าหลักสูตรจะสามารถเปิดรับสมัครนักศึกษาได้ในต้นปี 2564 นี้


ข่าว อาจารย์ ดร.ศิริศักดิ์  เหล่าจันขาม รองคณบดีฝ่ายบริหาร

ภาพ จิตรลัดดา แสนตา ฝ่ายประชาสัมพันธ์และสื่อสารองค์กร
--------------------------------------------
--คณะครูอาจารย์จากโรงเรียนสกลราชวิทยานุกูล จ.สกลนคร เข้าเยี่ยมชม CSs@KKU

เมื่อวันที่ 16 กันยายน 2563 รศ.ดร.สิรภัทร เชี่ยวชาญวัฒนา หัวหน้าสาขาวิชาวิทยาการคอมพิวเตอร์  ให้การต้อนรับคณะครูอาจารย์จากโรงเรียนสกลราชวิทยานุกูล จ.สกลนคร เพื่อหารือแนวทางการทำความร่วมมือทางวิชาการ ในการสนับสนุนการจัดการเรียนการสอน การฝีกอบรมนักเรียน และปรับปรุงหลักสูตรที่ใช้ในการเรียนการสอนทางด้านวิทยาการคอมพิวเตอร์ระดับมัธยมศึกษา เป็นต้น
--------------------------------------------
--ราตรีนี้ที่ภาคภูมิ รศ.ดร.ศาสตรา วงศ์ธนวสุ และ ดร.อภิศักดิ์ พัฒนจักร

สาขาวิชาวิทยาการคอมพิวเตอร์  ได้จัดงานแสดงมุทิตาจิตแก่ผู้เกษียณอายุราชการ ประจำปี พ.ศ. 2563 ให้แก่ รองศาสตราจารย์ศาสตรา วงศ์ธนวสุ และ อาจารย์อภิศักดิ์ พัฒนจักร ในวันเสาร์ ที่ 12 กันยายน 2563 เวลา 18.00 น. ณ ห้องคอนเวนชั่น 3 โรงแรมอวานีขอนแก่น โฮเทล แอนด์ คอนเวนชั่น เซ็นเตอร์ จ.ขอนแก่น เพื่อประกาศเกียรติคุณและแสดงมุทิตาคารวะต่อผู้ครบเกษียณอายุราชการที่ได้ทำคุณประโยชน์ให้แก่สาขาวิชาวิทยาการคอมพิวเตอร์ คณะวิทยาศาสตร์ มข.

 

กิจกรรมดังกล่าวเริ่มด้วยการ ชมวีดีทัศน์ประวัติผู้เกษียณอายุราชการ รำเอิ้นขวัญ และในโอกาสนี้ได้รับเกียรติจาก ผศ.ดร.สมเกียรติ ศรีจารนัย คณบดีคณะวิทยาศาสตร์ เป็นประธานกล่าวเปิดงาน รศ.ดร.สิรภัทร เชี่ยวชาญวัฒนา หัวหน้าสาขาวิชาวิทยาการคอมพิวเตอร์เป็นผู้กล่าวรำลึกคุณความดีของผู้เกษียณอายุราชการ และผู้เกษียณอายุราชการกล่าวความรู้สึก มีการแสดงจากเจ้าหน้าที่และนักศึกษา งานราตรีนี้ที่ภาคภูมิเต็มไปด้วยความอบอุ่น มีแขกผู้มีเกียรติเข้าร่วมงานได้แก่ ญาติของผู้เกษียณอายุราชการ คณาจารย์ บุคลากร นักศึกษา และศิษย์เก่าจากมหาวิทยาลัยขอนแก่น
--------------------------------------------
--ผศ.ดร.สุมณฑา เกษมวิลาศ ได้รับเชิญจากโรงพยาบาลพระศรีมหาโพธิ์เป็นวิทยากร บรรยายในหัวข้อ “Design Thinking”

ผศ.ดร.สุมณฑา เกษมวิลาศ อาจารย์ประจำหลักสูตรเทคโนโลยีสารสนเทศ สาขาวิชาวิทยาการคอมพิวเตอร์ คณะวิทยาศาสตร์ มข. ได้รับเชิญจากโรงพยาบาลพระศรีมหาโพธิ์เป็นวิทยากรในโครงการประชุมเชิงปฎิบัติการพัฒนาระบบบริการพระศรีออนไลน์ เพื่อพัฒนาระบบบริการออนไลน์ของโรงพยาบาลพระศรีมหาโพธิ์ โดยได้เป็นวิทยากรบรรยายในหัวข้อ “Design Thinking” โดยมีผู้บริหารและเจ้าหน้าที่ของโรงพยาบาลเข้าร่วมอบรม ในวันที่  20-22 สิงหาคม 2563 ณ โรงแรมบุหงาส่าหรี รีสอร์ท จังหวัดนครราชสีมา
--------------------------------------------
--ผศ.ดร.สุมณฑา เกษมวิลาศ ได้รับเชิญจากสำนักงานวัฒนธรรมจังหวัดขอนแก่น บรรยายในหัวข้อ "ชีวิตวิถีใหม่ในการสร้างภูมิคุ้มกันทางสังคมในสถานการณ์โควิด-19"

ผศ.ดร.สุมณฑา เกษมวิลาศ อาจารย์ประจำหลักสูตรเทคโนโลยีสารสนเทศ สาขาวิชาวิทยาการคอมพิวเตอร์ ได้รับเชิญจากสำนักงานวัฒนธรรมจังหวัดขอนแก่น กลุ่มยุทธศาสตร์และเฝ้าระวังทางวัฒนธรรม ให้เป็นวิทยากรในโครงการสร้างภูมิคุ้มกันทางสังคมในมิติวัฒนธรรม จังหวัดขอนแก่น ประจำปีงบประมาณ พ.ศ. 2563 ในหัวข้อ “ชีวิตวิถีใหม่ในการสร้างภูมิคุ้มกันทางสังคมในสถานการณ์โควิด-19”

โดยมีวัตถุประสงค์เพื่อให้สมาชิกอาสาสมัครเฝ้าระวังทางวัฒนธรรมซึ่งประกอบไปด้วยนักเรียน นักศึกษามีความรู้ความเข้าใจในบทบาทและภารกิจกองเฝ้าระวังทางวัฒนธรรมและกระทรวงวัฒนธรรม ภายใต้การสร้างภูมิคุ้มกันของสังคมในมิติทางวัฒนธรรม และเพื่อให้ผู้เข้าร่วมโครงการ สามารถต่อยอดขยายผลในบทบาทและภารกิจการเป็นอาสาสมัครเฝ้าระวังทางวัฒนธรรม สามารถเป็นวิทยากรและเป็นสื่อกลางในการสร้างการรับรู้และเผยแพร่การรู้เท่าทันสื่อสังคม สื่อออนไลน์ การใช้สื่ออย่างปลอดภัยและการสร้างภูมิคุ้มกัน ในวันพุธที่ 19 สิงหาคม พ.ศ. 2563 ณ ห้องประชุมพระธาตุขามแก่น ศาลากลางจังหวัดขอนแก่น
--------------------------------------------
--ผศ. ดร.สุมณฑา เกษมวิลาศ ได้รับเชิญจากโรงพยาบาลพระศรีมหาโพธิ์เป็นวิทยากรบรรยายพิเศษในหัวข้อ “Smart Hospital ในชีวิตวิถีใหม่” และ “ทิศทางเทคโนโลยีสารสนเทศในยุค New Normal”

ผศ. ดร.สุมณฑา เกษมวิลาศ อาจารย์ประจำหลักสูตรเทคโนโลยีสารสนเทศ สาขาวิชาวิทยาการคอมพิวเตอร์ ได้รับเชิญจากโรงพยาบาลพระศรีมหาโพธิ์เป็นวิทยากรในโครงการประชุมเชิงปฎิบัติการประเมินผลและวางแผนพัฒนาระบบสารสนเทศเพื่อเข้าสู่ Smart Hospital เพื่อให้บุคลากรของโรงพยาบาลมีความรู้ ความเข้าใจเกี่ยวกับ Smart Hospital และสามารถพัฒนาระบบสารสนเทศในโรงพยาบาลให้เป็นมาตรฐานเดียวกัน โดยได้เป็นวิทยากรบรรยายพิเศษในหัวข้อ “Smart Hospital ในชีวิตวิถีใหม่” และ “ทิศทางเทคโนโลยีสารสนเทศในยุค New Normal” ในวันที่  24-26 กรกฎาคม 2563 ณ โรงแรมริเวอร์ ซิตี้ จังหวัดมุกดาหาร
--------------------------------------------
--ผศ. ดร.สุมณฑา เกษมวิลาศ ได้รับเชิญเป็นวิทยากรในการจัดทำแผนยุทธศาสตร์ มรภ.นครราชสีมา

ผศ. ดร.สุมณฑา เกษมวิลาศ อาจารย์ประจำหลักสูตรเทคโนโลยีสารสนเทศ สาขาวิชาวิทยาการคอมพิวเตอร์ ได้รับเชิญเป็นวิทยากรในการจัดทำแผนยุทธศาสตร์ หลักสูตรบริหารธุรกิจบัณฑิต สาขาวิชาคอมพิวเตอร์ธุรกิจ มหาวิทยาลัยราชภัฏนครราชสีมา ในงานประชุมเชิงปฎิบัติการในหัวข้อ “การแปลงยุทธศาสตร์สู่การวัดผล การกำหนดกลยุทธ์และโครงการ” และ “การบูรณาการพันธกิจด้านการเรียนการสอนกับวิจัยและบริการ” ในวันที่ 15-16 กรกฎาคม 2563 ณ โรงแรม เทมส์ วัลลีย์ เขาใหญ่ อำเภอปากช่อง จังหวัดนครราชสีมา
--------------------------------------------
--โครงการแพลตฟอร์มข้อมูลเมืองขอนแก่นด้านสุขภาพและการแพทย์ระยะที่ 1

นายธีระศักดิ์ ทีฆายุพันธ์ นายกเทศมนตรีนครขอนแก่น และผศ. ดร.สุมณฑา เกษมวิลาศ อาจารย์ประจำหลักสูตรเทคโนโลยีสารสนเทศ สาขาวิชาวิทยาการคอมพิวเตอร์ ที่ปรึกษาโครงการ ได้นำเสนอโครงการแพลตฟอร์มข้อมูลเมืองขอนแก่นด้านสุขภาพและการแพทย์ระยะที่ 1 (Khon Kaen City Data Platform for Digital Health and Medicine) ในวันพุธที่ 8 กรกฎาคม พ.ศ. 2563 เวลา 11.00 น. ณ ห้องประชุมศูนย์ DEPA บึงแก่นนคร เพื่อขอรับการสนับสนุนงบประมาณจากสำนักงานส่งเสริมเศรษฐกิจดิจิทัล จำนวน 3,000,000 บาท เพื่อทำโครงสร้างพื้นฐานการเชื่อมโยงข้อมูลสุขภาพจากการใช้เทคโนโลยีดิจิทัลด้านสุขภาพ เช่น สายรัดข้อมืออัจฉริยะ บัตรสูงวัยสุขภาพดี ชุดอุปกรณ์การแพทย์ที่มีบลูทูธ ได้แก่ เครื่องวัด ความดันโลหิต เครื่องตรวจน้ำตาล เครื่องวัดอ๊อกซิเจนในเลือด ที่นำไปให้บริการผู้สูงอายุที่บ้าน โดย อสม หรือผู้ดูแลผู้สูงอายุ ในเขตเทศบาลนครขอนแก่น ข้อมูลทั้งหมดจะถูกนำขึ้นระบบคลาวด์แบบอัตโนมัติ ผ่านแอปพลิเคชัน LTC (Long Term Care) การพัฒนาแอปพลิเคชัน และแพลตฟอร์มนี้จะเกิดประโยชน์กับผู้สูงอายุ และผู้ดูแลผู้สูงอายุตลอดจนบุคลากรการแพทย์ ที่จะสามารถบันทึกข้อมูลสุขภาพ จากพฤติกรรมของผู้สูงอายุและคนพิการ 17,000 คน ในเขตเทศบาลนครขอนแก่นได้ทันที 

 

ที่มา: http://www.kkmuni.go.th/2017/article/news/4799/เทศบาลนครขอนแก่นนำเสนอโครงการแพลทฟอร์มข้อมูลเมืองขอนแก่นด้านสุขภาพ

 

--------------------------------------------